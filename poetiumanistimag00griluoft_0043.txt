Angelo Poliziano l l

Quo segetes veniant campo, quo sidere tellus
Vertatur‚ quod sit falcis quod tempus aratri. 160
Egredere e sylvis, juvenis; curruque levatus
Triptolemi, latios foecunda messibus agros,

Nec coelebs jam palmes agat, sed reptet ad ulmum
EbriuS, ac dulci rubeat nova nupta marito;

Et pater Autumnus medio consurgat ab arvo 105
pomiferum viridi caput alte umbratus amictu,
Atque, Acheloe, tuum teneat grave dextera cornu3
Stetque catenatas suadens nudare palaestras

Palladis ampla arbos bicoloribus horrida bacciS,
Frondibus et versis longum discriminet annum. 170
Jam laetos inter saltus frondosaque tesqua,

Hinc vitulus primo cui frons protuberet aevo
Mugitu tenero matrem vocet, inde per herbas
Candida lascivo discurrat bucula saltu.

At quibus assurgunt pleno jam cornua gyro 175
lnter se adverso decertent pectore amantes;

Dum rudis exultim florentis in aequore campi
Ludit equuS‚ volucresque fuga praevertere ventos
Aut tranare amneis aut cursu evincere montem
Gestit‚ olympiacae rapturus dona coronae: 180
Lanigerumque pecus primo propellat eoo

De stabulis pastor, dum pratis rosida lucent
Gramina, dum teretes per flexa cacumina guttae
Colludunt; ipsse haerentes vix rupibus altis

Aspera Cinyphiae carpant dumeta capellae. 185
Tum glomerata cavo fundant se examina sam,
Halantemque rosam et tenerorum germina florum

V. 170. Secondo Gellio (citato dal Del Lungo e dal Salvini),

vulgo et scriptum et creditum est sblia olearum arborum brumali
et solstitiali die converti.

