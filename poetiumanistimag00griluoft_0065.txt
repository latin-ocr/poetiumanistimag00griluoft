Angelo Poliziano 33

Dant ignem extritum silices, dant flumina nectar 315
l-lausta manu, dat ager cererem; non caseus aut lac
Lucorumve dapes absunt; stat rupibus ilex,

Mella ferens trunco plenoque cacumine glandem.
llli sunt animo rupes frondosaque tesqua,

Et specus, et gelidi fontes, et rosida tempe, 320
Vallesque, zephyrique, et carmina densa volucrum,
Et nymphae, et fauni, et capripedes satyrisci,
Panque rubenS, et fronte cupressifera Sylvanus‚
Silenique senes, subdivallesque ithyphalli,

Et montana Pales, et quo pastore pheraei 325
Gaudebant campi, et crinem resoluta mimallon,

Et qui cornigera bicolores fronte corymbos
pampineamque manu tenera quatit Evius hastam;
Semper amor, semper cantus, et fistula cordi est,
Semper odorati Venerisque stipendia floreS, 330
Vitarumque altrix urbi male nota voluptas.

Talibus in studiis pastor molle exigit aevum.

Post ubi raucisonae pinna vibrante cicadae
Increpuere, ardensque metentibus ingruit aestus,
Paulisper tum cessat opus; saxique sub umbra 335
Prostrati indulgent genio: non mollia pleno
Desunt vina cado, non lacti mixta polenta,

Aut pinguis tergum vitulae, placidusque sonorae
Lapsus aquae‚ crinemque aurae frontemque lacessunt.
lnde opus integrant, donec sub nocte coruscent 340
Flammigero parvae stellantes clune volucres.

Ecce autem dulces labris pater ingerit uvas
Autumnus, crebraeque elisus verbere plantae

lt per praela lateX‚ puerique examine denso

Exultant lasciva cohors circumque supraque. 345

Vir. 323, sgg. Dei campestri e silvani con i loro appellativi.

3. — Classici Italiani, N. 2.

