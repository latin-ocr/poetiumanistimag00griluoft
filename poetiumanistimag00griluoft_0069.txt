Angelo Poliziatzo 37

Consulit; et lunae crescentis tempora servans,
Ut primum gallina glocit, numero impare subdit;
Versatisque diu, solers auscultat an intus
Pipiat involucer pullus, tenerumque putamen
Pertuderit molli rostro atque erumpere tentet. 425
Parte alia bifero plumosam corpore messem
Nutrit, et in crassa satur urinare lacuna
Anser avet: stagnumque super pede remigat udo
Depictae cervicis anas, prolemque natatum
Invitans, nunc extat aquis nunc mergitur alte. 430
Erigit explicitae gemmata volumina caudae
Ambitiosus amans. At ficu et pollini gliscit,
Pellaei cantu deceptus ab aucupe, turdus.
lnsidit mutilo turtur, seseque saginans
Rauca gemit, dulcesque miser suspirat amores. 435
Flet viduus perdiX‚ queritur peregrina cothurniX,
lnclusi caveis. Hic caeca cuniculus antra
Excavat; hic septo praegnans lepus errat in amplo,
Capreolique, hinulique, et aduncis dentibus apri;
l-lac stertunt glireS, hac icemina fcetat echinus. 440
Daedala somniferos peragunt examina bombos;
Plenaque captivos servant vivaria pisces.
Scilicet his opibus placide sua corpora curant,
Dulciaque inter se laeti tellure magistra
Officia exercent; ut quae neque ferre recuset 445
Imperium, neque non grandi mercede rependat,
Si qua laborifero debentur farra colono.

llle autem et volucri petit ardua sidera mente,
Scrutaturque sagaX‚ quae sit sententia divum:

 

V. 426. Bifero: che cangia due volte l'anno, in primavera e
in autunno.
V. 441. Daedala... examina. Gli alveari.

