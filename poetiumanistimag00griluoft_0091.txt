Atzgelo Poliziano 61

Insignem auratis ostentaturus in armis. 330
Quid nunc sidonio tentatam Pallada peplo,

Quid memorem lachrimas thebaeae conjugiS‚ et te,
Parve puer, cristas et cassidis aera timentem?
Teque, herOS, longe gradientem et torva tuentem,
Quassantemque procul metuendam cuspidis um-
[bram, 335
Atque ausum corde impavido solum Hectora contra
Stare diu? quid te populorum fata duorum
Lancibus aequantem imparibuS, rex magne deorum,
Aut miseros tonitru Danaos et lampade saeva
Terrentem‘? quid te vallo castrisque minantem, 340
Priamide armipotens? l-lis rursum adjungitur ardens
Heu precibus nihil et donis inflexus Achilles;
Exceptusque Dolon; et somno proditus heros
OthrysiuS, tacitaque aversi nocte jugales
Qui superent candore nives qui cursibus aequent 345
Flamina; mox ipsi ferro telisque repulsi
Ductores Danaum; clypeoque interritus Ajax,
Tutari sociam classem iliacumque paratus
Ductorem et ferrum et flammam exceptare jovemque,
Quem caesto tamen idalio conjunxque sororque 350
Implicat, et Somni facies mentita volucrem,
Dum pater aequoreus fessis aspirat Achivis.
Nec mora: peliacis cum longe horrendus in armis
Emicat, et nubem belli defensat Achivis
Actorides, ac sanguineo Sarpedona campo 355
Obruit, heu magni prolem Jovis; inde secundis
Elatus rerum, Balium Xantumque jugaleS,
Quos Zephyro peperit geminos Harpyia Podarge‚
Et te captivo funalem, Pedase, collo
lgneus exstimulat, scaeaeque in limine portae 300
Concidit ac tanti nimium securus amici.

