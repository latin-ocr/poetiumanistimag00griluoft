Angelo Poliziatzo 69

Contemplere domos atque obluctantia caelo

Sydera: quae magnum vis tanta Hyperionis orbem
Torqueat, exhaustam reparet quo fonte sororem,
Ausam fraternis mediam se opponere flammis

Et subitis violare diem lucemque tenebris; 525
Conscia fatorum cum mens animaverit astra;

Unde tremat tellus, trifidane impulsa laboret
Cuspide Neptuni, caecis an terga cavernis

Subdat atrox Boreas nostrum erupturus in orbem:
Ventorum nunc ille vices nunc fulminis ortus 530

Monstrat et elisis crepitantes nubibus auras;

Curque ruunt imbreS‚ subitus cur lumina fulgor

Sic ferit ut medium credas discindere coelum:

Esse deum, mentem immensam, rerumque potentem,
Cunctaque complexum, stabili qui lege gubernet 535
Naturam mundique vices, qui fata solutis

Subjuget arbitriis, qui temperet omnia solus;

Esse animos leti exsortes sed corpore claudi

Ceu tumulO, quos in varias tamen ire figuras

Hoc dictante docet tacitae dux ille cohortis, 540
Ante ortus memor usque sui sibique ipse superstes :
Quin et praecelsa rationem sistit in arce

Ceu dominam, tristes in pectore concitat iras,
Viscera degeneri damnata cupidine passus;

Nec tacet unde aeger cruciat dolor, unde rebellem 545
lt furor in rabiem, cur pallent ora timentum

Genua tremunt stant corda gelu stant vertice crines:
Quae summi sit meta boni, quaeve orbita rectum
Signet iter, quo se confundat devius error,

Quot virtus fluat in rivos, quo cardine honestum 550
Vertatur‚ rebus quantum Fortuna caducis

Praesit, ut humanos toleret mens cruda tumultus:
Quae cives mensura premat, quo robore leges

