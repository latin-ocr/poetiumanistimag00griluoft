74 Paeti amanisti maggiori

Hinc pater astrigero Dodonidas intulit axi

BacchuS, agenoreo facturus cornua tauro:

Hinc jubar Olenium ratibus pelagoque pavendum

Exoritur, siquidem cretaea fertur in lda 15

Capra Jovem puerum fidis aluisse papillis.

Ast egO, cui sacrum pleno dedit ubere nectar,

Non olidi coniunx hirci non rava sub antris

Bellua non petulans nymphe non barbara mater,

Sed dea Pieridum consors et conscia magnae 20

Pallados, humanas augusta Poetica mentes

Siderei rapiens secum in penetralia coeli;

QuaS, rogo, quas referam grateS, quae praemia tantae

Altrici soluisse queam, nec fulminis auctor,

Nec thyrsi sceptrique potens? Quo nam improba

[ducis 25

Mens avidum? quo me pietas temeraria cogis

Attonitum P quinam hic animo trepidante tumultus?

Pallor? an ipsa aptum dominae praecordia munus

Parturiunt ultro, vocemque et verba canoro

Concipiunt sensim numero, inlibataque fundunt 30

Carmina nunquam ullis parcarum obnoxia pensis?

Sic eat. En agedum; qua se furor incitat ardens,

Qua mens qua pietas qua ducunt vota, sequamur.
Intulerat terris nuper mundoque recenti

Cura dei sanctum hoc animal, quod in aethera ferret 35

Sublimes oculos; quod mentis acumine totum

Naturae lustraret opuS, causasque latenteis

Eliceret rerum et summum deprenderet aevi

Artificem nutu terras maria astra regentem;

 

V. 34 sgg. La primitiva vita umana ingentilita dalla poesia.
Rispetto alla forma, il Del Lungo nota rispondenze con ovidio,
Orazio‚ Manilio e Lucrezio. ..

