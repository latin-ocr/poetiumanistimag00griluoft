82 Poeti amanis-ti maggion'

Mox quoque phocaico verum mugivit ab antro
Alma Themis, qua rupe pares utrinque volatus
Armigerae posuere Jovis: tum juppiter ipse
Fatidico movit cantu dodonida quercum,
Praesciaque in libycis concussit cornua lucis: 210
Moxque lycaonias Pan carmine terruit umbras:
Carmen apollinei tripodes laurusque locutae,
Quaeque coronatum sonuere philesia Branchum,
Pastorem Branchum, tribuit cui, gratus amorum,
Sortilegas voces admissus ad oscula Paean: 215
Et sua per carmen ducibus responsa latinis
Noctivagus cecinit, calcato vellere, Faunus,
Vos quoque per carmen, tripliceS, oracula, Parcae,
Vestra datis: quin et veteres prompsere Sibyllae
Carmen, Amalthea, et fati Marpesia dives, 220
Herophileque idaea genus, praedoctaque Sabbe,
Demoque, Phygoque, et veri gnara Phaennis,
Et Carmenta parens, et MantO, et pythia longos
Phemonoe commenta pedeS‚ et filia Glauci
Deiphobe nimium vivax: et Marcia fratrum 225
Nomina; lymphatusque Bacis; subterque triones
Natus hyperboreos Ollen; inque atthide terra
Clarus honore Lichas3 dodoniadesque columbae.
Nam quid ego innumeras variantem Protea formaS,
Sed dubio risus vultu lachrymasque perosum? 23⁰
Quidve loquar te, Glauce senex? plenumque pa-
[rente
ldmona, fulminei prostratum dentibus apri?
Ampycidemque pium, libycis quem fudit arenis
Vipera fatifero fauces accensa veneno?
Quid te, cui volucrum linguae patuere, Melampu? 235
Quid, cui post visos nudatae Pallados artus
Cernere nil licitum? quid quem impia prodidit uxor,

 

