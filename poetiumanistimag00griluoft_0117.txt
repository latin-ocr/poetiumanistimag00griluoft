Angelo Poliziano 85

Orpheos atque lyram curva de valle secutas 285

ln caput isse retro liquido pede fluminis undas;

Cumque suis spelaea feris, cum rupibus ipsis

Dulcia pierias properasse ad carmina fagos;

Quaeque avis applauso libraret in aere pinnas,

Pene intercepto vix se tenuisse volatu. 290

lllius argutis etiam patuere querelis

Tartara, terrificis illum villosa colubris

Tergemini stupuere canis latrantia monstra:

Tum primum et lachrymas, invita per ora cadentes

Eumenidum, stygii conjunx mirata tyranni, 2⁹5

Indulsit vati Eurydicen; sed muneris usum

Perdidit: heu durae nimia inclementia legis!

At juvenem postquam thressarum injuria matrum,

Frustra suave melos frustra pia verba moventem,

Dispersit totis lacerum furialiter agriS, 300

Cum lyra divulsum caput a cervice cruenta

Heu medium veheret resonans lugubre per Hebrum,

Relliquias animae jam deficientis amatam

Movit in Eurydicem, tamen illam frigidus unam

SpirituS‚ illam unam moriens quoque lingua voca-
[bat: 305

Lesboum stupuit vulgUS, cum flere natantes

’ Sponte fides atque os domini vectare cruentum
³ Vidit et heu lassis velut aspirare quereliS.

lmprobus hanc stulte chelyn affectare Neanthus
Ausus, apollinea pendentem substulit aede; ³10
Quem tamen, indocto ferientem pollice cordaS,
Vindice discerpsit rictu nocturna cansim vis.

llla recepta poIO, ceu quondam saxa nemusque,

Sic nunc stelliferis agit aurea cornibus astra.

Quin et, pellaei quondam praesaga triumphi, 315
Delicuit sudore sacro libethris imago.

