108 Poeta· amanisti maggiori

Curia quemque gravi populus stupet ore loquentem,

Si fas est, tua nunc humili patere otia cantu

Secessusque sacros avidas me ferre sub auras. 735

Namque, importunas mulcentem pectine curaS‚

Umbrosae recolo te quondam vallis in antrum

Monticolam traxisse deam: vidi ipse corollas

Nexantem, numerosque tuos prona aure bibentem :

Viderunt socii pariter; seu grata Dianae 740

Nympha fuit, quanquam nullae sonuere pharetrae,

Seu soror aonidum et nostrae tunc hospita sylvae.

Illa tibi, lauruque tua semperque recenti

Flore comam cingenS‚ pulchrum inspiravit amorem.

Mox et apollineis audentem opponere nervis 74⁵

Pana leves calamOS‚ nemoris sub rupe pherei,

Carmine dum celebras, eadem tibi virgo vocanti

Astitit et sanctos nec opina afflavit honores.

Ergo et nocticanum per te Galatea Corinthum

Jam non dura videt. Nam quis flagrantia nescit 750

Vota, cupidineoque ardentes igne querelas?

Seu tibi phoebaeis audax concurrere flammis

Claro stella die, seu lutea flore sequaci

Infelix Clytie, seu mentem semper oberrans

Forma subit dominaej: seu pulchrae gaudia mortis, 755

Atque pium tacto jurantem pectore Amorem,

Atque oculos caniS, atque manuS, niveisque capillos

lnfusos humeriS, et verba, et lene sonantis

Murmur aquae, violaeque comaS, blandumque so-
[porem,

Laetaque quam dulcis suspiria fundat amaror, 7⁶0

Quantum addat formae pietaS, quam saepe decenter

Palleat, utque tuum foveat cor pectore nymphe.

Non vacat argutosque sales satyraque bibaces

Descriptos memorare senes; non carmina festis

