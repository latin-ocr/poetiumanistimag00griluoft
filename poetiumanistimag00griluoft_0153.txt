Angelo Poliziano 121

Non tamen illa tui non illa oblita parentum,
Te vocat et tales fundit ab ore sonos: 1⁹0
Pars animae, Sismunde‚ meae, si conjugis in te
Quicquam juris habent ultima verba tuae,
Parce, precor, lachrymis: vixi, cursumque peregi,
Jarn procul a vobis me mea fata vocant.
immatura quidem morior, sed pura sub umbras 19⁵
Discedam et nullis sordida de maculis.
Discedam virgo facibus nec victa maritis;
Cessi coniugii nil nisi nomen habens:
Est mihi dulce mori, vitamque impendere tamae.
Edita mortali conditione fui: 200
At nisi nunc morerer fueram moritura subinde;
Est mihi dulce etiam, te superante, mori.
Nil mihi jam poterant anni conferre senileS,
Vita brevis longi temporis instar habet.
Mi dederat teneri leges natura pudoriS, 205
Mi dederat mores cum probitate pios.
Nil mutari in me cuperes, nisi tristia fata:
l-lumanae vici conditionis opus.
Vidi ego te summi defunctum munere honoriS,
Vidi omnem festa pace nitere domurn, 2Ξο
Et nisi me gemini possunt nil flere parentes.
Parce igitur manes sollicitare pios;
Parce, precor, lachrymiS, conjux: sic laetus in auras
Evadet tenues spiritus inde meus.

Moesta sed amborum, nimis ah nimiS, ora paren-
[tum 2¹⁵

Solare. Heu nostro torpet in ore sonus,

Heu rapior! Tu vive mihi, tibi mortua vivam.
Caligant oculi jam mihi morte graves.

jamque vale, o conqu, charique valete parentes.
Heu procul hinc nigra condita nocte feror. 220

