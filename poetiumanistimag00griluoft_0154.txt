122 Poeti amanisti maggiori

Sic ait; et dulcem moriens complexa maritum
Labitur, inque illo corpus inane jacet,
Corpus inane jacet chara cervice recumbens
Coniugis. Heu fati tristia jura gravis!
l-loc licuit vobis o ferrea pectora, Parcae: 225
Credo ego Jam divum numina posse mori.
Qui nunc, quis gemitus miserorum et verba pa-
[rentum
Nesciat in tantis heu repetita malis?
Ora rigat lachrymis frater, rumpitque capillos
Moesta soror, teneras et secat ungue genas. 2³0
Non secus hectoreo troianae in funere matres
Fleverunt scissis publica fata comis,
Implentur clamore lareS‚ clamore resultant
Atria, luctisonis fletibus aula fremit.
Heu quid agas, conjux? quae vocem in verba re-
[laxes? 2³⁵
Quo fletu incuses tristia fata miser?
Non lachrymas miserandus habes, non verba do-
[lentum;
Attonitus pigro torpet in ore sonus.
Extinctae ingeminas tantum misera oscula, et arcte
impedis amplexu frigida membra tuo: 240
Dilectosque premis vultus, premis ora, nec ullum
Invenit inclusus pectore luctus iter.
Quoque magis mersum premis alto in corde dolorem,
l-loc magis ille furit, aestuat atque magis.
Sic magis inclusus furit intra obstacula torrens; 2⁴⁵
Quae si dimoveas, lenior inde fluet.
Quin etiam invisae rupisses vincula vitae‚
Conjugis ut manes prosequerere pios;
Sed prohibent fratres et blandi cura parentis,
Sed prohibent socii pectora fida tui. 2⁵0

