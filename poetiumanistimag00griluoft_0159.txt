Angelo Poliziatzo 127

Scilicet immanes Bessi, flavique Coralli,

Aut vos pelliti saxea corda Getae, 20
Scilicet horribili dederit solamina vultu

Sarmata ab epoto saepe vehendus equo,

κ Sarmata cui rigidam demisso in lumina frontem

Mota pruinoso tempora crine sonant.

Sed tamen et Bessi extinctum et flevere Coralli, 2⁵
Sarmataque et durus contudit ora Getes:

Extinctum et montes flebant silvaeque feraeque,
Et flesse in mediis dicitur Ister aquis;

Quin etiam pigro concretum frigore Pontum
Nereidum lachrymis intepuisse ferunt. 30

Accurrere leves paphia cum matre volucreS‚
Arsuroque faces supposuere rogo:

Quem simul absumpsit rapidae violentia flammae,
Relliquias tecto composuere cado;

impositumque brevi signarunt nomine saxum: 35
«Qui jacet hic teneri doctor amoris erat.»

Ipsa locum late sancto Cytherea liquore
lrrorat nivea terque quaterque manu.

Vos quoque, PierideS‚ vati libastis adempto
Carmina, sed nostro non referenda sono, 40

