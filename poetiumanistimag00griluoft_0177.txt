[acopo Sannazaro 145

Nil nostrae movere preces? verba irrita ventis

Fudimus: et vanas scopulis impegimus undas. ιο

Adspice, cuncta silent, orcas et maxima cete

Somnus habet, tacitae recubant per litora phocae.

Non Zephyri strepit aura: sopor suus humida mul-
[cet

Aequora: sopito connivent sidera caelo.

Solus ego (hei misero) dum tristi pectore questus 15

Nocte iterO, somnum tota de mente fugavi,

Nec tamen ulla meae tangit te cura salutis.

At non Praxinoe me quondam, non Polybotae

Pilia despexit, non divitis uxor Amyntae,

Quamvis culta sinu, quamvis foret alba papillis. 20

Quin etiam Aenaria, si quidquam crediS‚ ab alta

Saepe vocor. Solet ipsa meas laudare Camoenas

ln primis formosa Hyale: cui sanguis Iberis

Clarus avis: cui tot terrae, tot litora parent:

Quaeque vel in mediis Neptunum torreat undis. 25

Sed mihi quid prosunt haec omnia, si tibi tantum

(Quis credat, Galatea'?) tibi si denique tantum

Displiceo'? si tu nostram, crudelis, avenam

Sola fugis? sola et nostros contemnis amores?

Ostrea Miseni pendentibus eruta saxis 30

Mille tibi misi: totidem sub gurgite vasto

Pausilypus, totidem vitreis Euploea sub undis

Servat adhuc. Plures Nesis mihi servat echinos,

Quos nec vere novo foliis lentiscus amaris

Inficit‚ aut vacuae tenuant dispendia Lunae. 35

Praeterea mihi sub pelago manus apta legendis

Muricibus: didici Tyrios cognoscere succOS‚

¹ Quoque modo plena durent conchylia testa.

V. 21. Aenaria: ora Ischia.

10. - Classici Italianl,3N. 2.

