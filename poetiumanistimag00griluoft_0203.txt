lacopo Sarmazaro 171

Quum subita caelum texit caligine nimbus;
Et multa canam grandine fecit humum. 20
llla hiemem fugiens, diversa per arva cucurrit,
Tecta caput sertis, grandine tecta caput.
Vallis erat prope sulfureos male pervia monteS‚
Candida quam Grajo nomine signat humus.
Hanc super excisis pendebat cautibus antrum, 25
Agricolfim hirsutis nota domus gregibus.
pugnantes huc forte coegerat impiger hircos
Semideusque caper, semicaperque Deus.
Quem procul ut vidit Nymphe‚ sic pectore toto
Insequitur; tales et jacit ore sonos: ³0
Quo properas, ah dura, measque ingrata querelas
Despicis? aspectus ne fuge, Nympha, meos
Mecum capreolos, mecum venabere damas,
Parebit iussis hoc pecus omne tuis.
Nil est, quod fugias ε mihi, crede, recentia semper 35
Pocula de niveo sagina lacte madent.
Semper picta rosis, semper contexta ligustris
De nostro poteris munera ferre sinu.
Dixit. At illa volans celeres praevertitur auraS,
Imbre nihil motos impediente gradus. ⁴0
Jamque petens tristesque lacus, sterilemque paludem,
Consitaque arbustis non minus arva noviS,
Adspicit exesi longe sub faucibus antri
Obscurum caeco pulvere noctis iter.
Huc, tamquam in latebraS‚ se conjicit. Haud minus
[ille ⁴5
Insequitur praedae tractus amore suae.
jamque patens caelum rursuS‚ Solemque videbat;
Liquerat et montem post sua terga cavum:
Dextra pontus erat, praeruptaque saxa sinistra:
Et jam defessam, jamque premebat amans. 50

