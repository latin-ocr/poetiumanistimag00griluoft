184 Poeti amanisti maggiori

Evasisse jugis, DeuS, aut sua tata dedissent.

Tum juveneS, procul O, clamant, procul iste, puellae,

Sit timor: ignavas animo depellite curas:

Nullae hic insidiae, nullae per aperta latebrae: 50

Cuncta patent: nullas abscondunt haec loca fraudeS.

Nos quoque non Lernae monstris, non igne
[Chimaerae,

Scyllaeisve lupis geniti, aut latrante Charybdi,

Qui vestra immani laceremus viscera morsu:

Sed Divum genuS, et qui semper rupibus altis 55

Vobiscum crebris venatibus insultemuS.

His dictis permulsi animi, securaque tristem

Corda metum ejiciunt: gressuque per uda citato

Prata, Deis tandem cupidiS, ripaeque propinquant.

Tum manibus simul implicitis per gramina testas 60

Exercent choreas: aliosque, aliosque reflexus

Inter se laetae repetunt: nunc corpora librant

ln saltus: nunc molle latuS, nunc candida jactant

Brachia: et alterna quatiunt vestigia planta.

Hic Satyri, quamquam voces audire canentum ⁶⁵

Crudele5‚ quamquam niveas spectare papillas

Exsultant, oculisque bibunt sitientibus ignem:

Tanta tamen saevi gliscit vis effera morbi

Pectoribus, praecepsque amor, et malesana libido;

Ut calamis -sensim ejectis, ruptoque repente 70

Foedere, surgentes ab humO, vento ocyus omnes

Exsiliant: spretaque Deum pietate, fideque,

Ah pavidas NymphaS‚ subitoque horrore rigentes

lnvadant avidi, saevorum more luporum,

Qui laetas mediis proturbant lusibus agnas, 75

Oblitasque sui passim rapiuntque, trahuntque,

Dum viridi in campo cursant, aut valle sub alta,

Et custos ignarus abest, et amica canum vis.

