236 Paeti amanisti maggiori

Prima rosas oluere Paphi, gnidiam altera nardum, 65
Tertia amaracinas visa referre comas.

Collocat hinc gremio fessum, lenemque quietem
Invitat blando naenia grata sono;

Rorarat teneros artus sopor, et tamen ipse
Articulos, tanquam spicula tractet, agit. 70

Mox viola super instratum mollique ligustro
Ponit ad argutae fluxile murmur aquae,

Commendatque suae Sebethidi‚ moxque sub ipsum
Tecta nemus longe devia rura petit,

Diversosque legens non uno e gramine flores 75
Nunc sibi, nunc puero serta novella parat ;

Nec non et Charites, studio mulcente laborem,
Effundunt teneros prata per huda modos.

Admovet interea pueri Sebethis ad ora
Ora sua et sensus inficit inde suos; 80

Illicet huic tacitum serpit per membra venenum,
Sentit et afflatus corde dolente novos.

Deliolum tunc moesta petit, soloque sub antro
Conqueritur, flammas nec capit ipsa suas:

« Parve Amor, heu deserte Amor, heu puer une sub

[umbra, 85

Nec comes aut custos, non tibi mater adest,

Fraudes insidiaeque assunt, male credite silvis,
Ah sopor, ah tanto conscia ripa dolo, »

Hinc Nemesis ruit, inde comis effusa Corinna,
Lesbia at hae, illa Cynthia parte volat; 90

Corripit haec arcuS‚ suspectas illa sagittaS,
Et iacit in medios noxia tela rubos;

llla manus iunco religat, simul altera vittis
Obstrinxitque oculos occuluitque genaS.

Mox laetae spoliis redeunt, gratantur eunteS, 95
Quod sit rivalem nulla habitura suam,

