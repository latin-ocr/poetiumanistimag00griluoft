Οἱοναηηὶ Pontano 237

Quod nullae invidiae posthac in amore futurae,
Quodque sit et certum quaeque habitura torum,

Sitque etiam nullos tandem sensura doloreS,
Dum nova mutata sorte in amore rota est: 100

« Unus amor, sua cuique fides, mala philtra valentO,
Nil puer hie, quo nos ludere possit, habet.»

At puer, ut somno excitus nova vincula sensit,
Atque oculos vitta praepediente tegi,

fletque simul, clamatque simul: « Properate, soro-

[res, 105

Demite texta oculis, solvite vincla manu;

Heu, mater, cui me liquisti? Credula mater,
Me violae aut sertis posthabuisse potes?

Ingratae ChariteS, somne insidiose, nemusque,
Et tela et pharetrae num periere meae? 110

Pastores, genus infidum, infidaeque Napaeae,
Reddite nunc arcus, reddite tela mihi;

Quod si, quae vobis iam sint nocitura, timetis,
Reddite quae saltem sint nocitura deis. »

Talia per lacrimas iterat puer. Ecce per hortos 115
Mota quidem questu pulcra Ariadna venit,

Qualis quae fraudem metuat, quae ferre dolenti
Quaerat opem. Sit opem poscere dignus Amor.

Ut dextram explicuit: «Mater mea » dixit, et illam
lniicit in teneros, pectora blanda, sinus. 120

Ut matrem suasere sinuS, surrisit, et inter
Verba iacit blandis oscula blanda sonis;

Mutua virgo refert, suasere quoque oscula matrem,
Dulceque nescio quid oscula Amoris habent.

At postquam emicuere oculi et fax illa refulxit, 125
Visus Amor certe est, qui fuit ante puer;

Visa sua et puero mater, sic pectora suadent
Oraque, ni naevus prima labella notet.

