264 Poeta· amanisti maggiori

Ante Helenam nullae crines emere puellae; 95
Troia docet quantum non sua forma nocet;

Nec faciem, nec colla prius, nec pectora norant
Pingere, nec fuco consuluisse genis:

Primae Sirenes cultus docuere negatOS, Ε
Est nova sed crimen poena secuta novum. 100 ²

Quid tibi praecipiam molles vitare fenestras?
Ad culpas aditum laxa fenestra facit.

Libera mens, captiva tamen sint lumina, quando
Hanc animo invenit saeva libido viam;

Cogite fallaces, animus ne peccet, ocellos, 105
Cogite, libertas ne peritura cadat;

Pellite materiam primasque extinguite flammas;
Vincite, vincentes palma decusque manent.

l-laec tibi nunc, coniuX, non ut moveamve rogemve‚
Sed studium absenti noris ut esse domus; 110

Perge, et consortem natis nunc exige curam:
Est labor, at merces magna parata tibi.

EXSULTATIO DE FILIO NATOJ*

Ite procul, curae insomnes; sint omnia laeta;
Cretensi, lux haec more notanda mihi est;

lte iterum, curae insomnes, procul ite, dolores;
Fulxerit haec nitido sidere fausta dieS‚

Qua mihi vitales genitus puer exit in auras; 5
Spargite nunc variis atria tota rosis;

Spiret odoratis domus ignibus, aemula lauro
Myrtus adornatos pendeat ante lares.

 

⁸ Lucio Francesco, per cui compose poi le famose niune-nanne.

