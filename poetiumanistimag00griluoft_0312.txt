278 Poeta· {mmm-‘sti maggiori

Vi. Quid concutis alas
Usque?

Fa. Fugo tenebraS, quo vigeant tumuli.

Vi. Quid sibi quae collo pendet tuba?

Fa. Nomen amico 5

Dat cineri; ad tumulos hac ego gesta cano,

Vi. Dic agedum, manes cuius hi?

Fa. Vatis; at urnam
Officio posuit docta Minerva suo,

Hos tumulos Iovianus habet; quae serta virescunt,
Lecta suis manibus disposuere deae. ιο

Sed manes ne quaere die: per amoena vagantur
Prata, sonat riguae sicubi murmur aquae;

Nymphae assunt, et adest dulcis Charis ; aurea cantu
Fila movent; leni concinit aura sono,

Nocte ilium complexa fovet nitidissima coniux; 15
Fervet, et a nulla parte refrixit amor;

Haec illi comes in tenebriS, quas vincit amoris
Lucida fax: gemina luce coruscat amor.

