314 Poeti amanisti maggiori

Ducere oveS, miserosque cava testudine amores
Solantem, teque et Daphnen per prata vocantem,
Visure et patriis natam frondescere ripis 175
Tendentemque manus et flumina nota precantem,
Candida dum subitus serpit per pectora cortex
(Ah miseram) et viridem ducunt dum membra ri-
lnterea colles florere, virescere valles [gorem.
Incipiunt, late et foliis mollescere rura. iso
Ver halat, Zephyris mulcent spirantibus aurae,
Cloris odorato devecta per aera curru
Laetata et varias nemorum increbrescere frondes
Spargit humi varios, fertur quacumque, colores,
Quaque movet gressus surgunt violaeque rosaeque 185
Coritiique croci atque immortales amaranthi‚
Candida nec niveis cessura ligustra pruinis.
lpsae etiam Charites socio simul agmine fundunt
Certatim illa thymum roremque et molle cyperon,
Haec casias caltasque, haec et vacinia nigra 190
Narcissi et lacrimas l-lyacinthi et nobile gramen
Et thymbram et quot nunc tellus fert daedala flores
lpse'Deus laeto spectat sua munera vultu.

Tum maris horrisoni fluctus linquentiaque arva
Neptunni pecus et squamoso corpore pisces 195
lnsiliunt: alii scopulos et litora passim
Curva petunt, alii pelagusque atque ima profundi,
Aut tendunt' scythici maeotica ad hostia ponti,
infidum genus in fraudem praedamque paratum.
Errantes passim et nullo custode vagantes 2⁰0
Coeruleus longe Nereus videt, advocat hudum
Protea, qui socias acies, socia agmina iungat,

Et statuit pastorem. llli data signa sequuntur,
Ipse agit errantes ad pabula et ipse reducit
Inde domum ; clarum e specula dat buccina signum. 20⁵

