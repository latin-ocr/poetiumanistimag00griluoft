Giovanni Pontano 319

Per campos errare hominumque videre labore3‚
Metiri casus inopeS‚ dum singula lustrat
Perquiritque oculis multumque in corde volutat, 30
Advertit niveum procul a genitrice iuvencum
Errantem, cui cornigeris in frontibus aurum
Fulgebat, stellatum aurum, cui sidera tergo
Scintillant, iam tum coelo qui dignus haberi
Posset, ut aetherios olim venturus ad axes. 35
Huic dea nunc viridis ramos et gramina lecta
Porrigit invitatque manu, nunc tempora blandis
pertrectat digitis atque ora rigentia mulcet,
Nunc frontem variis redimitam floribus ornat,
Ac picturatis intexens cornua sertis 40
Mollibus hirsutas verbis blanditur ad aures,
llle autern tenerae correptus amore puellae
Nunc decumbit humi vertitque ad munera frontem
Demissa cervice, alte et suspiria ducens
Mugit‚ et ipse suas solatur murmure curas; 45
Nunc haeret pendetque oculis, ludentis, et ipso
Lascivit gressu exsiliens gestitque per haerbas.
Insequitur simul et niveis per gramina plantis
lnsultat virgo et gressum mox sistit: at ille
Insilit et pedibus cervicem innectere tentat. 50
Nympha procum aspernata fugitque et lenta mo-
Et nudata genu risuque invitat amantem. [ratur
Ille autem, blando componens murmura questu,
Affingit teneros motus et fronte coruscat.
Hos inter lusus virgo innodavit amantem ⁵5
Cornibus et duplici advolvit funabula nexu:
Nympha trahit, sequiturque volens et laetus amator,
Ac nigrum sponte admirans defertur in antrum.
Hunc postquam sociumque operum assuetumque
[labori

